ciężkie buty, zwykle czarne, znacznie rzadziej brązowe, niekiedy też zielone lub czerwone, wykorzystywane w środowisku punk, cholewy zwykle zachodzące za kostkę, czasem nawet do kolan, wzmocnione blachą na palcach (często także na pięcie). Noszone przez część grup subkulturowych. Są to buty wojskowe lub obuwie grup zawodowych pracujących w halach fabrycznych i warsztatach, lub też stylizowane na nie. Często dla wyróżnienia sznurowadła w glanach zamieniane są na wyraźnie kontrastujące barwą, np. białe, czerwone lub w barwach fluorescencyjnych, czasami odmiennej barwy w każdym bucie.

Główną cechą glanów jest ich wygląd, odróżniający się od obuwia noszonego na co dzień na ulicy. Buty tego typu są elementem stroju punkowców i skinów, popularne są również wśród metalowców. Na początku glany robiono samemu, dzięki czemu miały swój charakter, później produkowano je masowo. Z czasem specjalnie produkowane glany, w różnych kolorach, trafiły do ogólnodostępnych sklepów z obuwiem, stając się nie elementem manifestacji kontestacji, ale modą. Najpopularniejszą i najbardziej prestiżową marką jest tu DocMartens, tzw. „martensy”.

W latach 80. w Polsce bardzo popularne były tzw. rumunki, czyli specjalistyczne obuwie robotnicze (kolej, budownictwo) sprowadzane do Polski z Rumunii, charakteryzujące się bardzo długą sznurowaną cholewą. Modne były wówczas również buty Wojska Polskiego, natomiast obuwia ówczesnej milicji ówczesne subkultury nie nosiły w ogóle.

to czas którym dysponuje człowiek po wykonaniu obowiązkowych czynności takich jak nauka, praca, czynności związane z codziennym życiem.

Pojęcie i problem czasu wolnego pojawił się wraz ze społeczeństwem przemysłowym i związaną z nim standaryzacją produkcji. W społeczeństwie tradycyjnym problem ten nie był istotny, gdyż nie rozgraniczano czasu wolnego i czasu pracy. W dużej mierze na pojawienie się tego problemu miało miejsce wykonywania pracy różne od miejsca poza pracą co z kolei wiązało się z przebywaniem w dwóch różnych społecznościach w obu przypadkach.

W czasie wolnym organizacja i rodzaj zajęć zależy między innymi od:

    preferencji, zainteresowań, przyzwyczajeń danej osoby
    wieku
    rodzaju wykonywanej pracy
    innych obowiązków
    ilości dostępnego czasu (dzień powszedni, weekend, urlop, wakacje)
    możliwości finansowych

Niemałą rolę w przekazywaniu wzorców spędzania wolnego czasu spełnia rodzina oraz grupa rówieśnicza. Organizacją wolnego czasu dla dzieci i młodzieży zajmują się różnego rodzaju instytucje, stowarzyszenia, organizacje młodzieżowe i społeczne takie jak szkoły, świetlice, biblioteki, kluby osiedlowe, młodzieżowe domy kultury, PTTK, ZHP, TPD, zakłady pracy. Oferują one następujące formy zajęć: koła zainteresowań, zajęcia artystyczne, sportowe, odczyty, wycieczki i inne.

Czas wolny przeznaczany jest zazwyczaj na różnego rodzaju zajęcia rekreacyjne

Zły stan zdrowia jako bariera uczestnictwa w rekreacji. Jeszcze parenaście lat temu zły stan zdrowia, trwały bądź tymczasowy, był często powodem do nie brania udziału w rekreacji. Przynajmniej panowało takie przekonanie i uprzedzenie do aktywności rekreacyjnej. Ludzie z widoczną niepełnosprawnością boją się ośmieszenia, reakcji ludzi. Zdrowy czy chory, każdy ma prawo brać udział w rekreacji na swoim poziomie, względem swoich możliwości. Zdrowy może robić prawie wszystko. Chory natomiast musi się przekonać, że może robić więcej niż myśli. Pomóc w tym może np. rodzina, przyjaciele, lekarze. Jest wiele dyscyplin sportowych , które może uprawiać człowiek np. bez kończyny, na wózku inwalidzkim, chory na serce, niewidomy, niesłyszący czy nawet leżący w łóżku. Dla tych ostatnich możliwa jest gra na gitarze, w szachy, karty i in. Dla pozostałych możliwości jest o wiele więcej. Dziś prawie każdy sport ma swoje rozwiązania dla chorych osób. Dostępne są różne urządzenia umożliwiające i ułatwiające np. jazdę na rowerze, na nartach itp. Człowiek na wózku inwalidzkim też świetnie sobie radzi na boisku sportowym grając w koszykówkę, uprawiając szermierkę czy ścigając się. Dla chorych na nadciśnienie, czy z innymi problemami krążeniowo – sercowymi poleca się popularną wędrówkę nizinną, jak również basen czy szachy. Najważniejsze dla osób ze złym stanem zdrowia jest akceptacja, motywacja, chęci i zainteresowanie. Dziś w wielu dziedzinach sportu organizowane są specjalne spotkania, treningi dla tych osób. Uczy to zdrowych ludzi akceptacji i nie wytykania palcami czy wyśmiewania. Bardzo dobrą zachętą są Paraolimpiady, które pokazują, że chory też może być bobry w sporcie. Według mnie nie ma takiej choroby, która by uniemożliwiała uprawianie rekreacji. Nawet osoby całkowicie sparaliżowane mogą rekreacyjnie uprawiać np. grę w szachy lub rozwiązywanie krzyżówek z pomocą sprawniejszej osoby. Najbardziej żenujące jest to, że ludzie młodzi już w szkole podstawowej nie korzystają z możliwości brania udziału w lekcjach w-f, których i tak jest zbyt mało. Często młodzieży się nie chce i kombinują jakby tu załatwić sobie zwolnienie z zajęć. Brak ruchu w tak młodym wieku może prowadzić do poważnych problemów zdrowotnych w życiu późniejszym i brak nawyków ruchowych oraz brak chęci do rekreacji. Pytanie tu można postawić, czy winni są temu uczniowie, rodzice, a może nauczyciele?

Miłośnicy Kolei – ludzie, których hobby jest kolej. Miłośnicy Kolei (sami siebie określający często skrótem MK) tworzą liczną społeczność, co widać w ilości klubów i stowarzyszeń przez nich zakładanych.

Kolej stanowiła od XIX w. dla wielu ludzi pierwszą styczność z rozwiniętą techniką. Zwłaszcza lokomotywy parowe i ich widoczne skomplikowane – lecz logiczne – mechanizmy wpływały na wyobraźnię i rozwój zainteresowań technicznych.

Około 1890 pojawiły się pierwsze modele kolejowe napędzane wpierw mechanizmem sprężynowym (współcześnie elektrycznym, rzadziej, w skali 0, parowym). Do dziś modelarstwo kolejowe należy do ulubionych hobby. Już w okresie międzywojennym XX w. natomiast zaczęły powstawać pierwsze muzea kolejnictwa, pojawiło się zapotrzebowanie na pociągi retro. W 1935 w stulecie pierwszej kolei w Niemczech zrekonstruowano tam lokomotywę George'a Stephensona Adler, aby służyła do prowadzenia takich pociągów.

Kolejowa nostalgia nasiliła się wraz z wprowadzeniem trakcji elektrycznej i spalinowej, a co za tym idzie wycofaniem parowozów (w Europie lata 60.-90.). Wielu Miłośników Kolei uważa współczesne lokomotywy za bezduszne. Z biegiem czasu lokomotywy EU07 czy składy EN57 stają się również obiektem zainteresowania. Hobby kolejowe rozwinięte jest dużo silniej w Europie Zachodniej, gdzie w każdym kraju ukazuje się około dziesięciu poświęconych mu periodyków. Popularnym forum grupującym polskich MK jest usenetowa grupa dyskusyjna pl.misc.kolej (patrz w linkach zewnętrznych).

Długopis – narzędzie do pisania, wynalezione w latach 40. XX wieku przez węgierskiego artystę i dziennikarza Ladislao Biro. Pierwsza produkcja długopisów na masową skalę była realizowana na potrzeby pilotów alianckich podczas drugiej wojny światowej, ponieważ można nim pisać bez względu na zmiany ciśnienia atmosferycznego.

Długopis składa się z obudowy oraz rurki wypełnionej tuszem, zakończonej obsadką. W obsadce umieszczona jest kulka o średnicy około 1 mm. Podczas pisania kulka obraca się rozprowadzając równomiernie tusz po kartce papieru.

Kulka jest osadzona w gnieździe, które umożliwia jej swobodne obracanie, natomiast zapobiega przed jej wypadnięciem lub wepchnnięciem do środka. Pomiędzy kulką a gniazdem znajduje się niewielka przestrzeń, przez którą wypływa tusz. Przestrzeń ta jest na tyle mała, że jeśli długopis nie jest używany, to siły kapilarne utrzymują tusz w środku. Takie same rozwiązania techniczne użyte są również w innych urządzeniach - np. w obudowie antyperspirantów "w kulce"

Numizmatyka - jedna z nauk pomocniczych historii. Zajmuje się badaniem monet, banknotów i innych znaków pieniężnych pod względem historycznym, estetycznym, a także technicznym. W ostatnich latach coraz częściej za dział numizmatyki uważana jest polityka monetarna (zwalczanie przestępczości monetarnej, polityka emisyjna, obieg pieniądza, jako wyraz świadomych działań pana menniczego). Pochodzenie słowa numizmatyka nie jest do końca jasne - nie wiadomo, czy pochodzi od łacińskiego nummus, czy też od greckiego nomisma.

Podstawowe terminy numizmatyczne, to:

    numizmat, numizmata - okaz numizmatyczny (np. moneta)
    numizmatyk - osoba zajmująca się numizmatyką

Terminy szczególnie przydatne w numizmatyce średniowiecznej:

    gatunek monety - zwykle obejmuje numizmaty o tych samych, bądź podobnych cechach metrologicznych - wadze, próbie (np. denar, grosz, talar, drachma)
    typ monety - obejmuje numizmaty opatrzone tym samym wyobrażeniem, z reguły zamyka się w jednej emisji
    odmiany monety - istnieją w obrębie typów, obejmują monety wybite tą samą parą stempli
    próba - zawartość czystego kruszcu w monecie
    renovatio monetae - stosowana już we wczesnym średniowieczu wymiana monety na nową na warunkach korzystnych dla pana menniczego
    pan menniczy - zleceniodawca emisji.
