Bygningen som i dag går under betegnelsen "Ungdomshuset" blev bygget i anden halvdel af 1890'erne og stod færdigt 12. november 1897 under navnet "Folkets Hus". Stedet fungerede dengang som samlingssted for den spirende arbejderbevægelse. Eftersom arbejderorganisationerne ikke var velsete i samfundet og ofte blev udsat for repressalier fra statens side, måtte arbejderne bygge deres egne hovedkvarterer, og Folkets Hus var det fjerde af slagsen. Adskillige demonstrationer og møder havde rod i huset; f.eks. spillede stedet en stor rolle i forbindelse med den store demonstration mod arbejdsløsheden i 1918, hvorunder arbejderne stormede Børsen.
Grafittien hos naboen
Forstør
Grafittien hos naboen

Gennem 1950'erne var det fortsat hovedsagligt Arbejderbevægelsens afdelinger, foreninger og forbund, der lejede sig ind i huset, selv om alskens forskellige aktiviteter udspillede sig - bl.a. boksestævner og afdansningsbal.

Adskillige år senere købte Brugsen Folkets Hus med det formål at rive selve bygningen ned og bygge et supermarked i dets sted. Da dette blev forhindret på baggrund af stedets historiske betydning, solgte supermarkedskæden i 1978 grunden videre til folkemusikensemblet Tingluti, der imidlertid efter en årrække måtte sælge grunden til Københavns Kommune af økonomiske grunde.

I 31. oktober 1982 tilfaldt Folkets Hus så en gruppe unge, som sammen søgte at oprette et ungdomshus. Københavns Kommune vedblev at eje bygningen, men overdrog brugsretten til en ikke nærmere defineret gruppe benævnt "Brugerne af Ungdomshuset". Det var meningen, at der skulle have været nedsat en forening til formålet, men dette blev dog aldrig gjort. Huset fik sit nuværende navn – "Ungdomshuset" og udviklede sig med tiden til et meget aktivt samlingssted med mange aktiviteter.

En brand raserede i januar 1996 Ungdomshuset, og Københavns Kommune forsøgte efterfølgende at lukke huset ned med den begrundelse, at udbedringen af brandskader ville koste millioner. Skaderne blev efterfølgende udbedret af husets egne brugere for en noget mindre pris.

 Salget af Ungdomshuset

Københavns Kommune gjorde i foråret 1998 et nyt forsøg på at lukke huset med udgangspunkt i påstande om forfald. Dette blev dog ikke realiseret. Endelig blev bygningen sat til salg til højestbydende i 1999, hvilket fik brugerne til at hænge et banner op på facaden med teksten "Til salg sammen med 500 autonome, stenkastende voldspsykopater fra Helvede."
Salget af Ungdomshuset har medfødt både mere og mindre fredelige protester imod Københavns Kommune
Forstør
Salget af Ungdomshuset har medfødt både mere og mindre fredelige protester imod Københavns Kommune

Der går nogen tid, uden at der kommer nogen bud på huset, men først i 2000 indløber et bud fra den kristne frikirke Faderhuset. Dette bud huer dog ikke den siddende borgerrepræsentation, der i maj 2000 bestemmer, at man vil lade Ungdomshuset fortsætte i kommunalt regi, hvis ikke der inden for et halvt år melder sig "en seriøs køber". I sidste øjeblik indkommer imidlertid i oktober 2000 et bud fra aktieselskabet "Human A/S under stiftelse", og Københavns Kommune vælger 16.nov 2000 at sælge. I september 2001 overgår Human A/S til Faderhuset, der straks opsiger husets beboere med de af købekontrakten krævede tre måneders varsel og meddeler, at de vil indrette huset som et kristent ungdomshus. Der har efterfølgende været en del kontrovers om, hvorvidt Human A/S blev oprettet alene til dette formål på Faderhusets initiativ. Da 50 af Faderhusets medlemmer den 31. december - efter de tre måneders udløb - ved låsesmedes hjælp gik ind i bygningen, blev de efterfulgt af en større gruppe unge med tilknytning til Ungdomshuset, der ved magtanvendelse smed dem ud. 35 af dem opsøgte efterfølgende skadestue.

I august 2003 blev Ungdomshuset da stævnet af frikirken, der krævede ejendomsretten over bygningen. Sagen startede i november måned ved Københavns Byret.

Den 7. januar 2004 afsagde retten dom i sagen: Sagen er ikke en sag under lejeloven. Ungdomshusets brugere tilpligtedes til at erkende, at deres brugsret er ophørt, og de skal yderligere anerkende, at alle aftaler vedr. brug af Ungdomshuset er ophørt. Human A/S fik ikke tilkendt erstatning for de udgifter, de havde afholdt i hele perioden. Ungdomshusets brugere valgte at anke dommen til Østre Landsret og nægtede at fraflytte huset.

Den 28. august 2006 faldt efter nogen udsættelse Landsrettens dom, der stadfæstede byrettens dom fra 2004 og dermed hævdede Faderhusets ret til at bruge bygningen[1]. Forud for dommen var det fra Ungdomshuset blevet meddelt, at "beslutninger om Jagtvej 69's skæbne bliver taget af mandagsmødet, ikke af landsretten", og de unge nægtede da også fortsat at fraflytte bygningen, men foreslog i stedet en politisk løsning.

I september 2006 forsøgte Ungdomshuset at anke sagen videre til Højesteret, men ansøgningen blev 30. oktober afslået af Procesbevillingsnævnet med henvisning til, at sagen ikke var af principiel betydning. I mellemtiden havde fogedretten 17. oktober afgjort, at Ungdomshusets nuværende beboere skulle rømme bygningen senest 14. december, hvorefter politiet kan sættes ind for at fjerne dem[2].

I september opstod ligeledes fonden Jagtvej 69, der forsøger at købe ejendommen af Faderhuset for at overdrage den til de unge med henblik på at sikre "et aktivt, dynamisk og spændende ungdomsmiljø i København". De har bl.a. tilbudt Faderhuset 5 mio. kroner for ejendommen, men Faderhuset ønskede ikke sælge bygningen[3]. I samme forbindelse udtalte politidirektør Hanne Bech Hansen, at hun håbede, at Faderhuset ville sælge, så en konfrontation kunne undgås[4].

Efterfølgende har flere politikere forsøgt at finde alternative løsninger på problemet. Dette udmøntede sig i, at man undersøgte mulighederne for en lokalplan, der ville forhindre anden brug end den nuværende, herunder købers ret til brug. [5] Således skulle Faderhuset gennemtvinges til at sælge bygningen til for eksempel Fonden Jagtvej 69. Planen havde i første omgang kommunalt flertal bag sig med Socialdemokraterne, SF, Enhedslisten og Radikale Venstre, men efter at planen blev mødt af overordentlig stor kritik udefra - bl.a. med anklage om "magtfordrejning"[6] - ønskede Radikale Venstre og Socialdemokraterne ikke længere at støtte forslaget, hvormed flertallet var væk og planen således blev droppet.

Der er også arbejdet med en løsning, hvor kommunen (evt. i samarbejde med fonden Jagtvej 69) skulle finde et nyt hus til husets brugere. Selv om disse tidligere har stillet sig stærkt kritiske over for flytningsplaner, har en talsmand dog udtalt, at de ikke vil afvise en sådan løsning, "hvis nu kommunen finder et tilsvarende hus [...] i bydelen, som vi selv kan råde over på vores egne betingelser"

Efter den succesfulde Russiske Revolution i 1917 sluttede den nye russiske regering, med ratificeringen af Brest-Litovsk traktaten, fred med Tyskland den 6. marts 1918. Fredsforhandlingerne var Ruslands eneste mulighed, eftersom den russiske hær, der efter revolutionen var blevet omdannet til Den Røde Hær, var i en kaotisk tilstand, og ude af stand til at svare igen på tyskernes fremrykning i begyndelsen af 1918. Dermed var Rusland ude af Første Verdenskrig.

Bolsjevikkernes magtovertagelse, og især indgåelsen af Brest-Litovsk traktaten, fik en række anti-bolsjevikiske grupper inden- og udenfor Rusland til at gøre oprør mod det nye regime. Den største af disse grupper var den Hvide Hær. I udlandet var reaktionerne på den kommunistiske magtovertagelse skarpe. Winston Churchill udtalte for eksempel, at Bolsjevismen skulle kvæles i dets vugge. Især Frankrig og England, men også andre lande, støttede den Hvide Hær, der bestod af borgerlige kontrarevolutionære og folk fra det gamle regime, men også socialister og demokrater, som var modstandere af revolutionen.

Det meste af krigen var overstået i 1920, men en anselig modstand fortsatte ind til 1922. Den Hvide Hær forskansede sig i Sibirien, Krim og Ukraine, men blev endeligt besejret ved udgangen af 1920
