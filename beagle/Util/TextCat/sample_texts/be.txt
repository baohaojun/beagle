Сардэчна запрашаем у Беларускую Вікіпэдыю — вольную энцыкляпэдыю!

Праект заснаваны 12 жніўня 2004 году. На сёньня, 21 лістапада 2006, колькасьць артыкулаў складае: 5.697.
Вікіпэдыя — ня скончаны праект, яна ўвесь час пашыраецца і паляпшаецца. Дапамагчы праекту можа кожны! Для гэтага ня трэба ніякай рэгістрацыі (хоць яна магчымая і пажаданая для тых, хто зьбіраецца стала пісаць у Вікіпэдыю). Ня трэба загружаць і ўсталёўваць ніякіх праграм. Кожны наведвальнік Вікіпэдыі можа выправіць памылку ў існуючым артыкуле ці дадаць новыя зьвесткі, і нават напісаць новы артыкул самастойна. Ня трэба баяцца звышнавуковага слова «энцыкляпэдыя», удзельнічаць могуць усе, і не абавязкова для гэтага мець акадэмічныя веды. Даведацца, што новага зроблена ў Вікіпэдыі, можна на старонцы апошніх зьменаў.

 засялілі тэрыторыю сучаснай Беларусі між 6 і 8 стагодзьдзямі. У 9 – 10 стагодзьдзях узьніклі першыя беларускія дзяржавы — Полацкае, Тураўскае, Смаленскае і іншыя княствы.

У 13 стагодзьдзі беларускія землі сталіся асновай утворанага Вялікага княства Літоўскага, Жамойцкага і Рускага. Навагародак быў першай сталіцаю Вялікага княства. Дзяржава таксама ўключала землі сёньняшняе Летувы і (часткова) Ўкраіны.

У 1569 годзе княства аб'ядналася з Польшчаю ў Рэч Паспалітую Абодвух Народаў. З тых часоў польскія каралі таксама каранаваліся на літоўскае княства.

У 1795 годзе, пасьля падзелаў Рэчы Паспалітае, Беларусь была далучаная да Расейскае Імпэрыі.

Пасьля Кастрычніцкае Рэвалюцыі 1917 году, 25 сакавіка 1918 году Беларусь абвясьціла незалежнасьць ад Расеі, была ўтвораная Беларуская народная рэспубліка.

27 лютага 1919 абвешчана Літоўска-Беларуская ССР, Літбел. Існавала па верасень 1919.

У 1919 годзе да ўлады ў Беларусі прыйшлі камуністы, была абвешчаная Беларуская Савецкая Сацыялістычная Рэспубліка, якая ў 1922 годзе сталася адным з заснавальнікаў Савецкага Саюзу.

Падчас Другое Сусьветнае Вайны, між 1941 і 1944 гадамі. Беларусь была акупаваная нацысцкаю Нямеччынай.

У 1945 годзе Беларусь сталася сузаснавальнікам ААН, аднак яе ўдзел ня быў самастойным, а падпарадкоўваўся дэлегацыі СССР.

У 1986 годзе Беларусь сталася асноўнай ахвяраю Чарнобыльскае катастрофы.

27 ліпеня 1990 году Беларусь абвясьціла незалежнасьць ад СССР.

8 сьнежня 1991 году лідэры Беларусі (Станіслаў Шушкевіч), Украіны (Леанід Краўчук) і Расеі (Барыс Ельцын) у Белавескай Пушчы падпісалі пагадненьне аб утварэньні СНД.

У 1994 годзе была прынятая Канстытуцыя Рэспублікі Беларусі, адбыліся першыя прэзыдэнцкія выбары. Прэзыдэнтам быў абраны Аляксандар Лукашэнка.

Беларусь — прэзыдэнцка-парлямэнцкая рэспубліка. Галава дзяржавы — прэзыдэнт.

Заканадаўчая ўлада прадстаўленая дзьвюкамэрным парлямэнтам — «Нацыянальным Сходам».

Судовая ўлада ажыцьцяўляецца Вышэйшым судом і Канстытуцыйным судом.

Аповесьць пра Скандэрбэга
Зьвесткі зь Вікіпэдыі — вольнай энцыкляпэдыі.
Jump to: navigation, search

Аповесьць пра Скандэрбэга — помнік перакладной беларускай літаратуры пачатку 17 стагодзьдзя, напісаны на старабеларускай мове. Матэрыялам для аповесьці паслужыла гісторыя нацыянальнай вызвольнай барацьбы альбанцаў пад кіраўніцтвам Георга Кастрыёці, званага Скандэрбэгам (1405-1468), супраць турэцкага панаваньня.

Беларускі пераклад "Аповесьці пра Скандэрбэга" базуецца на працы польскага гісторыка Марціна Бельскага "Хроніка ўсяго сьвету" (1551), разьдзелу "Пра Скандэрбэга Македона, альбанскага князя". Беларускі варыянт ня ёсьць дакладным перакладам, а хутчэй пераказам. У параўнаньні з польскай першакрыніцай аповесьць "дэмакратызаваная": Скандэрбэг у барацьбе з туркамі абапіраецца не на фэадалаў, а на народ, і гуманна ставіцца да мірнага турэцкага насельніцтва.


Сусьветная супольнасьць не прызнае легітымнасьць і легальнасьць сёньняшняга прэзыдэнта Аляксандра Лукашэнкі і «Нацыянальнага Сходу» з-за антыканстытуцыйнага прадаўжэньня тэрміну прэзыдэнцкіх паўнамоцтваў, відавочных фальсыфікацый вынікаў прэзыдэнцкіх і парлямэнцкіх вынікаў.

Беларуская эканоміка не рэфармуецца ў бок рынкавай. З камуністычных часоў дзяржаве дагэтуль належыць дамінуючая роля ў эканоміцы. Прадпрыемствы, пабудаваныя за савецкім часам, моцна залежаць ад паставак сыравіны з Расеі. Сельская гаспадарка дагэтуль складаецца з калгасаў.

Асноўныя галіны прамысловасьці — гэта тэкстыльная прамысловасьць, дрэваапрацоўка, машынабудаўніцтва (трактары, лядоўні, тэлевізары). Эканамічна Беларусь арыентуецца на інтэграцыю на постсавецкай прасторы.

Сукупны ўнутраны прадукт у 2000 годзе склаў 13,4 мільярдаў даляраў, (на душу насельніцтва 1 340 даляраў). Прырост СУП ў 2003 годзе склаў 12,1%, у першым квартале 2004 году ажно 9,3%. Інфляцыя ў 2002 склала прыкладна 42%. Па гэтым паказчыке Беларусь лідуе ў Эўропе і на постсавецкай прасторы.

Акрамя нагрузкі, зьвязанай зь інфляцыяй, бізнэс у Беларусі вымушаны цярпець ціск з боку дзяржаўнае ўлады, увядзеньне ўсё большых абмежаваньняў дзейнасьці. Многія прыбытковыя прадпрыемствы былі прыватызаваныя ў пачатку 1990-х гадоў, былі зваротна нацыяналізаваныя ці ўзятыя пад кантроль адміністрацыяй прэзыдэнта Лукашэнкі.

Пры гэтым Беларусь, паводле ацэнак ААН, мае найвышэйшы ўзровень жыцьця ў СНД, за апошнія 10 год даход на душу насельніцтва вырас з 21 да 195 даляраў.

Дзякуючы свайму геаграфічнаму становішчу Беларусь ёсьць важнаю транзытнай краінай паміж Цэнтральнай Эўропаю і Расеяй. 50% расейскае нафты і 25% прыроднага газу, якія імпартуюцца на захад, ідуць празь Беларусь.

З-за палітычнае напружанасьці ўсё часьцей Расея вымушаная транспартаваць тавары праз краіны Балтыі і Ўкраіну.

Для Расеі Беларусь разам зь Летувай — асноўны шлях, што спалучае яе з эксклявам Калінінградзкай вобласьцю.

Беларусь з Расеяй уваходзяць у Саюз Расеі і Беларусі

Рэлігія

Паводле ацэнак, 60 – 70% беларусаў адносяць сябе да праваслаўнае веры, 15 – 20% — да каталіцтва, 5 – 10% — іншыя цэрквы (пратэстантызм, уніяцтва). Пашыраны атэізм.

Напрыканцы 18 стагодзьдзя 70% беларусаў належалі да ўніяцкае (грэка-каталіцкае) царквы, 15% былі каталікамі, 7% — юдэямі і толькі 6% — праваслаўнымі. У 1839 годзе расейскія ўлады забаранілі ўніяцкую царкву і гвалтоўна перахрысьцілі яе паству ў расейскае праваслаўе.

З прыходу да ўлады ў 1994 годзе Аляксандра Лукашэнкі, Расейская Праваслаўная Царква карыстаецца ў Беларусі значнымі прывілеямі. Асабліва яскрава гэта выразілася ў дазволе царкве і афіліяваным зь ёй структурам бяспошліна гандляваць гарэлкай і тытунём. У 2003 годзе новы закон аб рэлігіях замацаваў дамінуючую ролю праваслаўя ў Беларусі.
