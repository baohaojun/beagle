कन्नड़ भाषा

कन्नड (कन्नड़=ಕನ್ನಡ) भारत के कर्नाटक राज्य में बोले जानेवाली भाषा है और कर्नाटक की राजभाषा है । यह भारत के सबसे ज़्यादा इस्तेमाल करनेवाली भाषाओं में से एक है । ४.५० करोड़ लोग कन्नड भाषा इस्तेमाल करते हैं । ये द्रविड़ भाषा-परिवार में आती है पर इसमें संस्कृत से भी कई ऋण्शब्द हैं । कन्नड भाषा इस्तेमाल करनेवाले इसको विश्वास से 'सिरिगन्नड' बोलते हैं ।

 भाषा

कन्नड भाषा कुछ २५०० साल से उपयोग में है । कन्नड लिपि कुछ १९०० साल से उपयोग में है । कन्नड अन्य द्रविड़ भाषाओं की तरह है । तेलुगु, तमिल और मलयालम इस भाषा से मिलतेजुलते है । संस्कृत भाषा से बहुत प्रभावित हुई यह भाषा में संस्कृत में से बहुत सारे शब्द वही अर्थ से उपयोग किया जाता है ।

कन्नड भारत की २२ आधिकारिक भाषाओं में से एक है ।

ये लेख कश्मीर की वादी के बारे में है । इस राज्य का लेख देखने के लिये यहाँ जायें : जम्मू और कश्मीर ।
द्वारा बनाया श्रीनगर का दृश्य
द्वारा बनाया श्रीनगर का दृश्य

कश्मीर (कश्मीरी : कोशूर) भारत के जम्मू और कश्मीर प्रान्त का एक खण्ड है । पाकिस्तान इसपर भारत का अधिकार नहीं मानता और इसे अधिकृत करना चाहता है । कश्मीर एक मुस्लिम बहुल प्रदेश है । आज ये आतंकवाद से जूझ रहा है । इसकी मुख्य भाषा कश्मीरी है ।

जम्मू और कश्मीर के बाकी दो खण्ड हैं जम्मू और लद्दाख़ । पाकिस्तान के कब्ज़े में राज्य के दो अन्य खण्ड हैं : शिमाली इलाके और तथाकथित आज़ाद कश्मीर । चीन के कब्ज़े में लद्दाख़ का अक्साई चिन इलाका आता है ।
अनुक्रमणिका
[छुपा]

    १ भूगोल
    २ श्रीनगर
    ३ कुछ फ़िल्में जिनकी शूटिंग कश्मीर में हुई थी
    ४ इतिहास
    ५ कश्मीरी लोग
    ६ संस्कृति
    ७ विवाद
    ८ भारतीय पक्ष
    ९ पाकिस्तानी पक्ष
    १० आतंकवाद
    ११ स्त्रोत
    १२ बाहरी कड़ियाँ

[बदलें] भूगोल
कश्मीर की झेलम घाटी का नज़ारा
कश्मीर की झेलम घाटी का नज़ारा

ये ख़ूबसूरत भूभाग मुख्यतः झेलम नदी की घाटी (वादी) में बसा है । भारतीय कश्मीर ख़ित्ते में छः ज़िले हैं : श्रीनगर, बड़ग़ाम, अनन्तनाग, पुलवामा, बारामुला और कुपवाड़ा । कश्मीर हिमालय पर्वती क्षेत्र का भाग है । जम्मू खण्ड से और पाकिस्तान से इसे पीर-पांजाल पर्वत-श्रेणी अलग करती है । यहाँ कई सुन्दर सरोवर हैं, जैसे डल, वुलर और नागिन । यहाँ का मौसम गर्मियों में सुहावना और सर्दियों में बर्फ़ीला होता है । इस प्रदेश को धरती का स्वर्ग कहा गया है । एक नहीं कई कवियों ने बार बार कहा है :

    गर फ़िर्दौस बर रुए ज़मीन अस्त, हमीं अस्त, हमीं अस्त । (फ़ारसी में मुग़ल बादशाह जहाँगीर के शब्द)
    अगर इस धरती पर कहीं स्वर्ग है, (तो वो) यहीं है, यहीं है । (हिन्दी अनुवाद)


[बदलें] श्रीनगर

श्रीनगर जम्मू और कश्मीर राज्य की ग्रीष्मकालीन राजधानी है । ये शहर और उसके आस-पार के क्षेत्र एक ज़माने में दुनिया के सबसे ख़ूबसूरत पर्यटन स्थल माने जाते थे -- जैसे डल झील, शालिमार और निशात बाग़, गुलमर्ग, पहलग़ाम, चश्मे-शाही, आदि । यहाँ हिन्दी सिनेमा की कई फ़िल्मों की शूटिंग हुआ करती थी । श्रीनगर की हज़रत बल मस्जिद में माना जाता है कि वहाँ हजरत मुहम्मद की दाढ़ी का एक बाल रखा है । श्रीनगर में ही शंकराचार्य पर्वत है जहाँ विख्यात हिन्दू धर्मसुधारक और अद्वैत वेदान्त के प्रतिपादक आदि शंकराचार्य सर्वज्ञानपीठ के आसन पर विराजमान हुए थे । डल झील और झेलम नदी (संस्कृत : वितस्ता, कश्मीरी : व्यथ) में आने जाने, घूमने और बाज़ार और ख़रीददारी का ज़रिया ख़ास तौर पर शिकारा नाम की नावें हैं । कमल के फूलों से सजी रहने वाली डल झील पर कई ख़ूबसूरत नावों पर तैरते घर भी हैं जिनको हाउसबोट कहा जाता है । इतिहासकार मानते हैं कि श्रीनगर मौर्य सम्राट अशोक द्वारा बसाया गया था ।
डल झील में एक शिकारा
Enlarge
डल झील में एक शिकारा

श्रीनगर से कुछ दूर एक बहुत पुराना मार्तण्ड (सूर्य) मन्दिर है । कुछ और दूर अनन्तनाग ज़िले में शिव को समर्पित अमरनाथ की गुफ़ा है जहाँ हज़ारों तीर्थयात्री जाते हैं । श्रीनगर से तीस किलोमीटर दूर मुस्लिम सूफ़ी संत शेख़ नूरुद्दिन वली की दरगाह चरार-ए-शरीफ़ है, जिसे कुछ वर्ष पहले इस्लामी आतंकवादियों ने ही जला दिया था , पर बाद में इसकी वापिस मरम्मत हुई ।

[बदलें] कुछ फ़िल्में जिनकी शूटिंग कश्मीर में हुई थी

    आरज़ू
    कश्मीर की कली
    मिशन कश्मीर
    जंगली
    बॉबी

[बदलें] इतिहास

प्राचीनकाल में कश्मीर हिन्दू और बौद्ध संस्कृतियों का पालना रहा है । माना जाता है कि यहाँ पर भगवान शिव की पहली पत्नी देवी सती रहा करती थीं, और उस समय ये वादी पूरी पानी से ढकी हुई थी । यहाँ एक राक्षस नाग भी रहता था, जिसे वैदिक ऋषि कश्यप और देवी सती ने मिलकर हरा दिया और ज़्यादातर पानी झेलम नदी के रास्ते बहा दिया । इस तरह इस जगह का नाम सतीसर से कश्मीर पड़ा । कश्मीर का अच्छा-ख़ासा इतिहास हिन्दू लेखक कल्हण (और बाद के अन्य लेखकों) के ग्रंथ राजतरंगिणी से मिलता है । प्राचीन काल में यहाँ हिन्दू आर्य राजाओं का राज था । मौर्य सम्राट अशोक और कुषाण सम्राट कनिष्क के समय कश्मीर बौद्ध धर्म और संस्कृति का मुख्य केन्द्र बन गया । पूर्व-मध्ययुग में यहाँ के चक्रवर्ती हिन्दू सम्राट ललितादित्य ने एक विशाल साम्राज्य क़ायम कर लिया था । मध्ययुग में मुस्लिम आक्रान्ता कश्मीर पर क़ाबिज़ हो गये । कुछ मुसल्मान शाह और राज्यपाल (जैसे शाह ज़ैन-उल-अबिदीन) हिन्दुओं से अच्छा वयवहार करते थे पर कई (जैसे सुल्तान सिकन्दर बुतशिकन) ने यहाँ के मूल कश्मीरी हिन्दुओं को मुसल्मान बनने पर, या राज्य छोड़ने पर या मरने पर मजबूर कर दिया । कुछ ही सदियों में कश्मीर घाटी में मुस्लिम बहुमत हो गया । मुसल्मान शाहों में ये बारी बारी से अफ़ग़ान, कश्मीरी मुसल्मान, मुग़ल आदि वंशों के पास गया । मुग़ल सल्तनत गिरने के बाद से सिख महाराजा रणजीत सिंह के राज्य में शामिल हो गया । कुछ समय बाद जम्मू के हिन्दू डोगरा राजा गुलाब सिंह डोगरा ने ब्रिटिश लोगों के साथ सन्धि करके जम्मू के साथ साथ कश्मीर पर भी अधिकार कर लिया (जिसे कुछ लोग कहते हैं कि कश्मीर को ख़रीद लिया ) । डोगरा वंश भारत की आज़ादी तक कायम रहा ।

[बदलें] कश्मीरी लोग

भारत की आज़ादी के समय कश्मीर की वादी में लगभग 15 % हिन्दू थे और बाकी मुसल्मान । आतंकवाद शुरु होने के बाद आज कश्मीर में सिर्फ़ 4 % हिन्दू बाकी रह गये हैं, यानि कि वादी में 96 % मुस्लिम बहुमत है । ज़्यादातर मुसल्मानों और हिन्दुओं का आपसी बर्ताव भाईचारे वाला ही होता है । कश्मीरी लोग ख़ुद काफ़ी ख़ूबसूरत माने जाते हैं : लम्बा कद, गोरी त्वचा और नीली आँखें । कश्मीरी लोग अपनी मेहमाननवाज़ी के लिये भी मशहूर हैं ।

[बदलें] संस्कृति

यहाँ की सूफ़ी-परम्परा बहुत विख्यात है, जो कश्मीरी इस्लाम को परम्परागत शिया और सुन्नी इस्लाम से थोड़ा अलग और हिन्दुओं के प्रति सहिष्णु बना देती है । कश्मीरी हिन्दुओं को कश्मीरी पंडित कहा जाता है और वो सभी ब्राह्मण माने जाते हैं । सभी कश्मीरियों को कश्मीर की संस्कृति, यानि कि कश्मीरियत पर बहुत नाज़ है । वादी-ए-कश्मीर अपने चिनार के पेड़ों, कश्मीरी सेब, केसर (ज़ाफ़रान, जिसे संस्कृत में काश्मीरम् भी कहा जाता है), पश्मीना ऊन और शॉलों पर की गयी कढ़ाई, गलीचों और देसी चाय (कहवा) के लिये दुनिया भर में मशहूर है । यहाँ का सन्तूर भी बहुत प्रसिद्ध है । आतंकवाद से बशक इन सभी को और कश्मीरियों की खुशहाली को बहद धक्का लगा है । कश्मीरी व्यंजन भारत भर में बहुत ही लज़ीज़ माने जाते हैं । नोट करें कि ज़्यादातर कश्मीरी पंडित मांस खाते हैं । कश्मीरी पंडितों के मांसाहारी व्यंजन हैं : नेनी (बकरे के ग़ोश्त का) क़लिया, नेनी रोग़न जोश, नेनी यख़ियन (यख़नी), मच्छ (मछली), इत्यादि । कश्मीरी पंडितों के शाकाहारी व्यंजन हैं : चमनी क़लिया, वेथ चमन, दम ओलुव (आलू दम), राज़्मा गोआग्जी, चोएक वंगन (बैंगन), इत्यादि । कश्मीरी मुसल्मानों के (मांसाहारी) व्यंजन हैं : कई तरह के कबाब और कोफ़्ते, रिश्ताबा, गोश्ताबा, इत्यादि । परम्परागत कश्मीरी दावत को वाज़वान कहा जाता है । कहते हैं कि हर कश्मीरी की ये ख़्वाहिश होती है कि ज़िन्दगी में एक बार, कम से कम, अपने दोस्तों के लिये वो वाज़वान परोसे । कुल मिलाकर कहा जये तो कश्मीर हिन्दू और मुस्लिम संस्कृतियों का अनूठा मिश्रण है ।

[बदलें] विवाद

भारत की स्वतन्त्रता के समय हिन्दू राजा हरि सिंह यहाँ के शासक थे (शायद वो स्वतन्त्र राज्य रखना चाहते थे) । शेख़ अब्दुल्ला के नेतृत्व में मुस्लिम कॉन्फ़्रेंस (बाद में नेश्नल कॉन्फ्रेंस) उस समय कश्मीर की मुख्य राजनैतिक पार्टी थी । कश्मीरी पंडित, शेख़ अब्दुल्ला और राज्य के ज़्यादातर मुसल्मान कश्मीर का भारत में ही विलय चाहते थे (क्योंकि भारत धर्मनिर्पेक्ष है) । पर पाकिस्तान को ये बर्दाश्त ही नहीं था कि कोई मुस्लिम-बहुमत प्रान्त भारत में रहे (इससे उसके दो-राष्ट्र सिद्धान्त को ठेस लगती थी) । सो 1947-48 में पाकिस्तान ने कबाइली और अपनी छद्म सेना से कश्मीर में आक्रमण करवाया और क़ाफ़ी हिस्सा हथिया लिया । उस समय प्रधानमन्त्री जवाहरलाल नेहरु ने मोहम्मद अली जिन्ना से विवाद जनमत-संग्रह से सुलझाने की पेशक़श की, जिसे जिन्ना ने उस समय ठुकरा दिया क्योंकि उनको अपनी सैनिक कार्रवाई पर पूरा भरोसा था । महाराजा ने शेख़ अब्दुल्ला की सहमति से भारत में कुछ शर्तों के तहत विलय कर दिया । जब भारतीय सेना ने राज्य का काफ़ी हिस्सा बचा लिया और (नेहरु की ग़लती से और ब्रिटिश बहकावे में आकर) ये विवाद संयुक्त राष्ट्र में ले जाया गया तो संयुक्तराष्ट्र महासभा ने दो क़रारदाद (संकल्प) पारित किये :

    पाकिस्तान तुरन्त अपनी सेना क़ाबिज़ हिस्से से खाली करे ।
    शान्ति होने के बाद दोनो देश कश्मीर के भविष्य का निर्धारण वहाँ की जनता की चाहत के हिसाब से करेंगे (बाद में कहा गया जनमत संग्रह से)।

दोनो में से कोई भी संकल्प अभी तक लागू नही हो पाया है ।

[बदलें] भारतीय पक्ष

    पाकिस्तान ने क़ाबिज़ हिस्सा खाली नहीं किया है, बल्कि वहाँ कबाइलियों को बसा दिया है ।
    जम्मू और कश्मीर की लोकतान्त्रिक और निर्वाचित संविधान-सभा ने 1957 में एकमत से महाराजा के विलय के काग़ज़ात को हामी दे दी और राज्य का ऐसा संविधान स्वीकार किया जिसमें कश्मीर के भारत में स्थायी विलय को मान्यता दी गयी थी । (पाकिस्तान में ख़ुद तो कभी कभार ही लोकतंत्र रहता है -- वो किस मुँह से लोकतान्त्रिक अधिकारों की बात करता है)
    कई चुनावों में कश्मीरी जनता ने वोट डालकर भारत का साथ दिया है । भारतीय फ़ौज की नये सिपाहियों के भर्ती अभियान में हज़ारों कश्मीरी नवयुवक आते हैं । मुख्य कश्मीरी राजनैतिक दल भारत का ही साथ देते हैं ।
    भारत पाकिस्तान के दो-राष्ट्र सिद्धान्त को नहीं मानता । भारत स्वयं धर्मनिर्पेक्ष है ।
    कश्मीर का भारत में विलय ब्रिटिश "भारतीय स्वातन्त्र्य अधिनियम" के तहत क़ानूनी तौर पर सही था ।
    पाकिस्तान अपनी भूमि पर अतंकवादी शिविर चला रहा है (ख़ास तौर पर 1989 से) और कश्मीरी युवकों को भारत के ख़िलाफ़ भड़का रहा है । ज़्यादातर आतंकवादी स्वयं पाकिस्तानी नागरिक (या तालिबानी अफ़ग़ान) ही हैं । ये और कुछ कश्मीरी मिलकर इस्लाम के नाम पर भारत के ख़िलाफ़ जिहाद छेड़ रखे हैं। धर्म के नाम पर ये दरिन्दे मासूम कश्मीरी हिन्दुओं को और मुसल्मानों की भी निर्मम हत्या (और औरतों का बलात्कार) कर रहे हैं । लगभग सभी कश्मीरी पंडितों को आतंकवादियों ने वादी के बाहर निकाल दिया है, और वो शरणार्थी शिविरों में रह रहे हैं ।
    राज्य को संविधान के अनुच्छेद 370 के तहत स्वायत्ता प्राप्त है । कोई ग़ैर-कश्मीरी यहाँ ज़मीन नहीं ख़रीद सकता ।
    कश्मीर के जाने के बाद उत्तर भारत सुरक्षित नहीं रहेगा ।

[बदलें] पाकिस्तानी पक्ष

    दो-राष्ट्र सिद्धांत के तहत कश्मीर मुस्लिम बहुल होने के नाते पाकिस्तान में जाना चाहिये था । विकल्प होने पर हर कश्मीरी पाकिस्तान ही चुनेगा, क्योंकि वो भारत से नफ़रत करता है ।
    भारत ने संयुक्त राज्य की नाफ़रमानी की है और डरता है कि अगर जनमत-संग्रह हुआ तो कश्मीरी जनता पाकिस्तान को ही चुनेगी ।
    कानूनी तौर पर कश्मीर के महाराजा द्वारा भारत में विलय ग़लत था क्योंकि महाराजा ने ये विलय परेशानी की स्थिति में किया था ।
    भारत धर्मनिर्पेक्ष होने का ढोंग करता है । वहाँ हिन्दुओं की ही बात चलती है और मुसल्मानों पर अत्याचार होता है ।
    भारतीय सेना कश्मीरियों की आवाज़ दबाने के लिये उनपर बहुत ज़ुल्म करती है -- मासूमों की हत्या करती है और औरतों की इज़्जत लूटती है ।
    भारतीय सेना के ज़ुल्मो-सितम के ख़िलाफ़ और अपनी क़िस्मत चुनने के लिये ख़ुद कश्मीरियों ने मजबूर होकर हिंसा का रास्ता अपनाया है । पाकिस्तान तो सिर्फ़ उनको नैतिक समर्थन दे रहा है । जिहादियों को नाहक बदनाम किया जा रहा है -- वो तो सिर्फ़ सैनिकों को मारते हैं ।
    भारत का लोकतन्त्र और कश्मीर में चुनाव कराना ढ़कोसला है ।
    पाकिस्तान की मुख्य नदियाँ कश्मीर से आती हैं, जिनको भारत कभी भी रोक सकता है ।

[बदलें] आतंकवाद

जो भी हो, कश्मीरी जनता आज भी पाकिस्तान द्वारा चलाये जा रहे भयानक आतंकवाद से जूझ रही है । भारतीय फ़ौज द्वारा चलाये जा रहे आतंकवाद-विरोधी अभियान ने भी कश्मीरियों को तोहफ़े में कई मानवाधिकार हनन ही दिये हैं (भारतीय फ़ौज इसपर अपनी मजबूरी ज़ाहिर करते हुए कहती है कि आतंकवाद विरोधी कार्रवाई में शहरी जनता कभी कभी पिस ही जाती है ) । सन 2002 में वादी में लोकतांत्रिक ढंग से चुनाव हुए थे । नयी सरकारें क्या क्य कर पाती हैं, ये तो वक़्त ही बतायेगा ।re

किसी भी लेख को परिवर्तित करने से मत ड़रिये — कोई भी बदलाव कर सकता है, और हम आपको प्रोत्साहित करेंगे की जहां भी आपको कुछ सुधारने लायक लगे (लेख, शब्द, व्याकरण, फॉर्मेट, आदि) उसे आप अवश्य सुधारें. (कृप्या बर्बरता का प्रयोग न करे)

आप विकिपिडिया को बिगाड़ नहीं सकते। अपके किये हुए बदलावों से विकिपीडिया मे कुछ बिगडेगा नही । सब कुछ ठीक या उससे बेहतर किया जा सकता है। तो चलिए, एकाध लेख को सम्पादित करिये और विकिपिडिया को ज्ञान का सर्वश्रेष्ठ स्रोत्र बनाईए:

    १. किसी भी लेख के उपर बदलें बटन को क्लिक करे,

    २. अपना संदेश लिखे,(कृप्या बर्बरता से बचे, संगत जानकारिया ही लिखे)

    ३. संदेश सुरक्षित करने के लिए बदलाव संजोये को क्लिक करे या ... संदेश जांचने के लिए झलक दिखाये को क्लिक करे 

भारत मे कम्प्यूटरोँ का प्रयोग अभी एक सीमित वर्ग ही कर अता है । पर इसका सही फायेदा तो तब होगा जब इस्का प्रयोग देश के कोने कोने तक पहुंच जायेगा । इस सन्दर्भ मे कयी लोग और कयी कम्पनिया काम कर रही है । हिन्दी मे विकिपीडिया इस तरफ उठा हुआ एक अभूत्पूर्व कदम है । इससे वह सारी जानकारी आम लोगो तक पहुंच सकेगी । कम्प्यूटरो का प्रयोग आम लोग तब शुरू करेंगे जब इस्मे लिखी हुई जांकारी उंकी अपनी भाशा मे हो । जितने ज़्यादा लोग इंटर्नेट पे ज़्यादा से ज़्यादा जांकारी हिन्दी और अन्य प्रचलित भाशाओँ मे लिखेंगे उत्नी हि जल्दी ये मुकाम हांसिल किया जा सकेगा ।

माइक्रोसौफ्ट इंडिक आईएमी के फायदे

अपने कम्प्यूटर पे इंडिक आईएमी इंस्टॉल करने के बाद आप लगभग वे सारे काम हिन्दी मे कर सकते है जो अंग्रेज़ी मे हो सकते है । मसलन आप

    आउट्लूक, जीमेल, याहू, रीडिफ से ईमेल भेज सकते है
    वर्ड, ऐक्सेल, पावर पॉइंट, नोट्पैड, सरीखे किसी भी सॉफ्ट्वेयर मे लिख सकते है
    गूगल, याहू इत्यादि इंटर्नेट सर्च इंजन पे सर्च कर सकते हैं
    किसी भी ब्लॉगिंग साइट पे ब्लॉग लिख सकते है

यूं तो हिन्दी में ई-मेल के लिए आजकल दर्जनों साधन उपलब्ध हैं, परंतु प्राय: उन सबमें कुछ न कुछ खामियाँ हैं. ई-मेल के लिए प्रमुख रूप से दो क़िस्मों के औज़ार हमारे काम आते हैं, एक तो ई-मेल क्लाएंट तथा दूसरा वेब आधारित ई-मेल सेवा. हिन्दी में ई-मेल के लिए इन्हें आगे और दो क़िस्मों में बांटा जा सकता है. ऑस्की फ़ॉन्ट आधारित तथा यूनिकोड हिन्दी आधारित. दो-एक साल पहले तक ऑस्की फ़ॉन्ट आधारित सेवाएँ ही हमारे लिए एक मात्र विकल्प के रूप में मौज़ूद थी, जिनमें हम शुषा से लेकर वेबदुनिया तक के भिन्न भिन्न फ़ॉन्ट का उपयोग कर खुश हो लेते थे कि हम हिन्दी में ई-मेल कर ले रहे हैं. परंतु इन ई-मेल के हेडर, विषय पंक्ति इत्यादि के लिए अंग्रेजी अनिवार्य होता है. यह भी अनिवार्य होता है कि जिसको ई-मेल प्रेषित किया जा रहा है, उसके कम्प्यूटर में वह फ़ॉन्ट संस्थापित हो. भूले भटके कभी आपको किसी दूसरे कम्प्यूटर पर कहीँ और से हिन्दी में ई-मेल करने या उसे देखने की नौबत आती है या हिन्दी ई-मेल को किसी अन्य को, आगे अग्रेषित करना होता है, तो फिर वही फ़ॉन्ट संबंधी समस्याएँ उठ खड़ी होती हैं. इसके अलावा हिन्दी शब्दों के आधार पर अपने आवश्यक ई-मेल को ढूंढने और सहेजने में भी समस्याएँ आती हैं, चूंकि वास्तव में आप अंग्रेजी के अक्षरों के जरिए हिन्दी में काम कर रहे होते हैं. इस तरह की समस्याएँ ई-मेल क्लाएंट जैसे कि आउटलुक एक्सप्रेस तथा वेब आधारित ई-मेल सेवा जैसे कि वेब- दुनिया या रेडिफ़ मेल दोनों में ही समान रूप से आती हैं. इस बीच भिन्न उपयोक्ताओं के भिन्न डिफ़ॉल्ट विन्यास के कारण यदि भाषा एनकोडिंग परिभाषा बदल जाती है, तो फिर लिखे गए पाठ को पढ़ पाना मुश्किल हो जाता है. याहू जैसे लोकप्रिय ई-मेल सेवा में भी यह समस्या आती रहती है.

इन समस्याओं का समाधान यूनिकोड हिन्दी आधारित ई-मेल के जरिए संभव है. परन्तु यहाँ आपको दूसरी तरह की समस्याओं से दो-चार होना पड़ता है. आपके पास यदि पुराना ऑपरेटिंग सिस्टम है, तो वह यूनिकोड को समर्थन नहीं करेगा और आप यूनिकोड हिन्दी में कार्य करने में असमर्थ होंगे. यदि आपका ऑपरेटिंग सिस्टम यूनिकोड का समर्थन करता भी है तो आपका ई-मेल क्लाएँट और आपका ब्राउज़र भी यूनिकोड हिन्दी समर्थन प्रदान करने वाला होना चाहिए. कुछ हालातों में, जैसे कि विंडोज98 में ऑपरेटिंग सिस्टम स्तर पर यूनिकोड हिन्दी समर्थन उपलब्ध नहीं है, परंतु इस पर इंटरनेट एक्सप्लोरर 6 का संपूर्ण पैकेज संस्थापित कर इसे यूनिकोड हिन्दी के आंशिक उपयोग लायक बनाया जा सकता है. विंडोज 2000 तथा इसके बाद के संस्करणों में तथा वर्ष 2002 के बाद के जारी लिनक्स के प्राय: सभी लोकप्रिय संस्करणों में डिफ़ॉल्ट रूप से हिन्दी यूनिकोड के समर्थन की सुविधा उपयोक्ताओं को ऑपरेटिंस सिस्टम स्तर पर ही उपलब्ध होती है. और इनमें ई-मेल क्लाएंट तथा ब्राउज़र भी शामिल होते हैं. आजकल जावा आधारित कुछ ऐसे औज़ार भी जारी किए जा चुके हैं जिन्हें चलाने के लिए आपके कम्प्यूटर पर किसी प्रकार के यूनिकोड समर्थन की आवश्यकता नहीं है, परंतु जावा-वर्चुअल मशीन संस्थापित होना आवश्यक है.
